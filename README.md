# Graduaatsproef

Het doel van dit project is om het sollicitatieproces te verbeteren door middel van het ontwikkelen van een gestructureerd en effectief proces dat zowel voor sollicitanten als voor de interviewer(s) positief en relevant is. Hierdoor wordt het aantal ongeschikte kandidaten verminderd en kunnen organisaties de juiste kandidaten efficiënter en effectiever selecteren op basis van hun vaardigheden, ongeacht geslacht, etniciteit of religieuze voorkeuren. Door het sollicitatieproces volledig om te draaien krijgt elke kandidaat een eerlijke kans.

Het project wordt ontwikkeld met behulp van het web framework Laravel. Een belangrijke functionaliteit van de webapplicatie bestaat uit een dashboard dat specifiek is bedoeld voor de gebruiker, die als verantwoordelijke fungeert voor het sollicitatieproces. Dit dashboard stelt de gebruiker in staat om op efficiënte wijze de voortgang van diverse kandidaten bij te houden. De gebruiker is ook in staat om voorafgaande informatie te herbekijken, zoals de behaalde score in de eerste fase van het sollicitatieproces.
